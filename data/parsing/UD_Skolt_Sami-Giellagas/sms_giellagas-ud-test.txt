Tõt nijdd ǩeeʹrjti ǩeeʹrj taaurõššʼses. Joordam što âbrr. Son ǩiččlõõddi
looppted tääbbaǩ puälddmõõžž da veeiʹn juukkmõõžž. Haaʹlääk-a mõõnnâd? Ääʹved
ikkân Sam! Son piiji kuõjâs põõssâd aaut. Peter räʹjjlaž kälkkii čuâl. Eččad lij
luândstes lääʹđesmiõllsab ǥu eččan. Mary vuäǯǯai proons, Peter siilb da Jane
kååʹll. Lij-a Iguazu jõnn avi uʹcc jânnam? Nuʹtt kuâđđje vaʹlljeeǩâni Peter
Smith diǥu še Mary Brown. Seeʹst jeäʹla ǩeeʹrjteeʹjest võl ni måkam jurddi.
Mâiʹd ǩiõččak? Mâiʹd joordak što kuäʹss piâzzčiǩ? Son vueʹsti aaut da väʹst
viʹlljes pâi tanccâmvuâjan. Peter da Mary âskkõʹlle da liõʹhtte meädda lõõnjâst.
Suʹst leäi õlggâm leeʹd tõn peeiʹv čååǥǥâʹttmen vuõptees, leša mii leežž šõddâm
ǥu ij tâʹl ni vuäittam. Jiõm pâsttam seuʹrrjed suu urččmõõžž ǥu son leäi samai
jåʹttel. Tät jåhtta tuåimtum ǩeʹrjj lij Peter vuõltteem. Son jälsti čõõđ ääiʹj
Pariizzâst, Franskkjânnam vueiʹvvgåårdest. Ij kuuʹǩǩ leämmaž mieʹccest, iʹttli
kuʹmpp väʹst mååust. tõt sluužbäiʹǧǧ leäi kuâhttlovitt eeʹjj. kõõjji, štõ leäk-a
tiõrvâs, jiõk leäkku tiõrvâs, lij-a piâr vai iʹlla. teʹl piʹjje čiččâm ekka
sluužba. čiččâm eeʹǩǩed mâânn ouddâl ko peäss. Na teʹl âʹtte čiččâm eeʹjj
feʹrttji leeʹd säldten ja vasta puätt mååust. Ja seeʹst vueʹppes leäi
Laurikainen Oummu vuejjle de mõʹnne de mieʹldd čuõiggle. Vuõššân leäi källsaž,
källsaž leäi de son jåått âʹtte mieʹccest. Son jåått mieʹccest... son lij
ooumžen vuâlggjam, mâŋŋa näuʹdden suõʹppjââtt. Näʹde näuʹdden suõʹppjââtt,
kämmǥižžen âʹtte måttmešt ja kueʹllen vuâjj. Kueʹllen vuâjj ja låʹdden ǩeârdd.
De måttmešt vaaʹldi de... suʹst liâ kueʹhtt pääʹrn, kueʹhtt mââʹnj liâ, kueʹhtt
kaappi. Näʹde muõrid räʹjje, räʹjje, räʹjje. Räʹjje, räʹjje muõrid de son ceälkk
što «ååʹn tij mõõnnâd kuätta ja mon vuâlǥam», ceälkk «vâl viǯǯled vuâlǥam
muõrid». No vuâlgg, vuõʹlji. No nuʹbb kaav mieʹldd väʹʒʒlõõʹtti, mieʹldd
vaaʹʒʒi, vaaʹʒʒi de ǩeäčč mäʹhtt tõt mâânn. Son mõõni, ääušas lueʹšti, tõzz
kuõʹđi, pirr njikkõnj täävtõõđi, kooum vuâra jåårǥli de oʹlvvji, kämmǥižžen
šõõddi, di mõõni teâđast. No kaav tõt seämmanalla mõõni tõn njikkõnja ja piirâs
jåårǥli âʹtte kooum vuâra oʹlvvji, de son še šõõddi kämmǥižžen, de son mieʹldd
mõõni. Mõõni, mõõni de kueʹtt lij, kämmǥa kueʹtt lij, di son mõõni tõzz de tut
ceälkk što: ”No mõõzz ton puõʹttiǩ. A mäʹhtt šât ton še puõʹttiǩ.” De son
jeeʹres tõzz-e tok kuäʹđ... jiijjâs kuäʹđ jeeʹres årra tok raaji pääiʹǩi ja de
tok pääkkai mõõnnâd. Leša mõõni de nääiʹt ǩiõđâs piiji, källsaž piiji, ceälkk:
kulddâl mâka peeʹlljin tän suu ǩiõđ âʹlnn. Son kulddleškuõʹđi, toʹb koll’je,
ruuʹdid täkka da tõid. Källsaž ceälkk tõt što ”ååʹn muännaid kåʹdde”. No son
mâʹst teâtt ... Na källsaž ceälkk: ”Muu ko kooʹddže ton jiõk õõlǥ käggõõttâd
vuõʹste. Muu ko kooʹddže de aaudže de tueʹllj piijže dõõzz-e kuäʹttnjälmma de
näʹde ton õõk njuiʹǩǩeed pâʹjjel tõn tueʹllj õõk njuiʹǩǩeed, di jos piâzzžiǩ
pâʹjjel tueʹllj de teʹl jiâ kååʹdd tuu.” No son âʹtte vaaʹldi, teä koll’je,
puõʹtte teâđast kaarbivuiʹm käʹrbbe, šeʹlle, puõʹtte. De suu teâđast ... son
käggõõđi teä suu koʹdde, pačču di koʹdde. Na aʹhtte... kueʹhtt oummu liâ, aʹhtte
di tueʹllj leâvvje, son ǩiiččad, ǩiiččad mäʹhtt. Na son njuiʹǩǩii pâʹjjel tõn
tueʹllj, njuiʹǩǩii de kuåsti mutta õhtt peäʹlǧǧ kuõski de tõt šõõddi kämmǥa
peäʹlǧǧ. Ceälkk: ”No mõõzz eeʹjjed kooʹddid.” Na tuk ceäʹlǩǩe: ”Gu lij nåkkam
nuʹt lij šõddâm ja tok-i ton še leʹjjiǩ mõõnnâd mutta jeäʹp teâttam.” Son leäi
pieʹʒʒid vueʹtǩǩmen. De leäi, leäi de ooumaž puõʹđi. Son leäi mieʹccest pieʹʒʒ
vueʹtǩǩmen, ooumaž puõʹđi suu luzz, säärntõlškuõʹđi. De suu vaaʹldi kaavân tõt
ooumaž, son vuõʹlji. Na suäna jälsteškueʹtte, jälste, jälste de suännast päʹrnn
šõõddi. Päʹrnn šõõddi de ooumaž ceälkk što ”tueʹllj jiõk õõlǥ, kåʹddtueʹlljid
jiõk õõlǥ kooǯǯted”. Son mieʹccest jåått de kooʹddid kådd di ceälkk što pärnna
tueʹllj jiõk õõlǥ kooǯǯted. Na joo jälste, jälste âʹtte što måttmešt puõʹđi di
de lij tueʹllj koǯstam kåʹddtueʹllj, päärnaž lij koǯstam kåʹddtueʹllj. De
ceälkk: ”Muu kâʹl jiõk teänab kuuʹǩǩ vueiʹn mon leäm vuâlggam.” Di teʹl tõt
vuõʹlji tõt ooumaž, tõt kuâđđji kaav paaʹrnines jälsted, päärnaž âʹtte lij
siõmpäärnaž. Mâŋŋa dââʹst šõõddi ... vitmlo ekksaž päʹrnn šõõddi. De son še
jåått âʹtte muõrid kuâdd da jåått ... kooʹddid šeell, kooʹddid šeell. Måttmešt
puõʹđi suäʹrv puuʹti, vuälggõõǥǥ puuʹti, luâdškuõʹđi ǩeeʹjjmieʹldd muõr
luâdškuõʹđi, ceäksti. ”Puäʹđ, puäʹđ jeännam puäʹđ,” ceälkk, ”oiʹǧǧe juâlǥad tõn
kõʹsǩǩe.” Tõt puõʹđi, jueʹljes oiʹǧǧii, son ääušas roʹttji meädda, ceälkk:
”Mõʹnt jeäʹnn, mõʹnt jeäʹnn muʹst eʹčč iʹlleäk, säärn ton što mäʹhtt ton leäk
muu raajjâm jeäʹnn ko eʹčč iʹlleäk?” No jeäʹnnes päkk leäi särnnad, ceälkk:
”Eččad leäi nuʹt... eččad leäi kaunnâm muu mieʹccest, mon leʹjjem pieʹʒʒ
vueʹtǩǩmen de eččad leäi muu kaunnâm mieʹccest, de vaaʹldi muu kaavân. Di kaavân
ǥu vaaʹldi de ton âʹtte šõʹddiǩ. Mieʹccest jåått di ceälkk, što tueʹllj i-ǥõl
kooǯǯted, kåʹddtueʹllj i-ǥõl pärnna kooǯǯted. No kuuʹǩǩ ääiʹj mij jieʹlim ...”,
jeäʹnnes ceälkk, ”jiõm leäkku kooǯǯtam. Måttmešt vaʹlddem di teä koǯǯâm leäk
tueʹllj. Koozz lee vuõʹlǧǧem, koǯǯâm leäk tueʹllj. De eččad puõʹđi, eččad puõʹđi
mieʹccest de ceälkk: ’Jaa ton leäk kåʹddtueʹllj kooǯǯtam pärnna. De mon vuâlǥam
ja muu jiõk kaaun teänab.’ De son vuõʹlji.” Näʹde mäʹhtt vâl. Kâʹl son še
vuâlgg, aštââll, kâʹl son še vuâlgg. Näʹde täävtõõđi âʹtte peeʹlljid pärnnses
täävtõõđi. De reäkk da särnn da mättat što mäʹhtt âlgg jååʹtted što oummooumaž
ij kååddče tuu, naa. Näʹde son âʹtte vuõʹlji, näʹde tät jeäʹnnes teâđast nuʹt-i
paaʹʒʒi pääʹltâʹstted, di leuʹdd âʹtte leäi mâŋŋa tõʹst: Kåʹddpäärnaž,
kåʹddpäärnaž, ton veʹt vueʹljžiǩ-a, ton veʹt vueʹljžiǩ. Tuõddâr jânnam
šõllneškuõʹđež di reiʹǧǧruʹvdd poouǩeškueʹđež. Tiâr olgglab, tiâr olgglab-a.
Kåʹddpäärnaž, kåʹddpäärnaž, muõrrmaddja kâssneškueʹđež de reiʹǧǧruʹvdd
poouǩeškueʹđež. Tiâr olgglab, tiâr olgglab. Čeäkkleemaainâs lij nuʹt što ...
Oummu liâ jååʹttmen di ǩeäzz ko son tätt čuäjtõõttâd de tõt-i vuâmmaš. Son âʹtte
lij ko... nåkkam lij... suõvv älgg kueʹstted nåkkam, de tõn suõv luzz ko väʒʒ de
ij ni mii kueʹst. Mutta tõn suõv luzz ko väʒʒ de vuõddjez nuâll de peejj, tõn
suõv ool peejj juâlǥašm. Näʹde tok ... pâi-i nuâll, tok ǩeâss. ”Ǩiõzzam ǩiõzzam
čuõlmmääm, ǩiõzzam ǩiõzzam čuõlmmääm” toʹb kollai “ǩiõzzam ǩiõzzam čuõlmmääm,
ǩiõzzam ǩiõzzam čuõlmmääm.” De ko poott, tõt pââjas ko ǩieʹzzškuätt, de čeäkkli
eett, puätt, son lij mâʹte ooumaž. Puätt, de tõt ooumaž väldd dõnnõǥškuätt što
”mâiʹd pooutak?” Na son âʹtte pohtt puk jällmõõžžâz toʹben, pohtt, pohtt, pohtt,
pohtt tõzz ool de iʹlmstââvv. De ceälkk što ”jiânnai-a vääldak?” Tõt ooumaž
ceälkk, jos ij täätt puk väʹldded, ceälkk što ”no peäʹl vääldam, peäʹl jällmõõžž
vääldam.” A kååʹtt ko lij... nuʹt še lij kaađâš ooumaž ko lij što ”mon puk-i
vääldam”. Näʹde son âʹtte puk oudd, di jiõčč tietenki tok kuättses mâânn, leša
tõʹst ij šõõdd šiõǥǥ jieʹllem, puk ku väldd čeäkklee jällmõõžž. Tõzz ij šõõdd
šiõǥǥ jieʹllem, mutta kååʹtt ko peäʹl väldd tai kuälmõõzz ko väldd ni tõt lij
reeʹǧǧesvuõtt ja šiõǥǥ jieʹllem lij tõn oummust. Joo mon tõn räjja teâđam,
jäänab jiõm tieʹđ. Mutta mon jiõm muuʹšt mainsted puârast. Niõđâž âʹpet lij, de
toʹben lij ääkkaž de tõn ääkka håiddmen âma lij niõđâž di ... tõk liâ teâđast
dõõk... a hoiʹddje toʹben ... Leäi, leäi di âʹpet ooumaž lij tõn niõđ teâđstam
di son tõn niõđ vuõddmâstõlškuõʹđi ja sitten son mâŋŋa vaaʹldi kaavân. Näʹde
järraz âʹtte gõs tõn ääkka kâʹčče, što koʹst lij ja mäʹhtt lij tõt nijdd šât.
Son ceälkk, son ij tieʹđ, näʹde måttam liâ teâđstam teâđast että kuuskõõzz liâ
tõn niõđ välddam, de mâiʹd toʹb rõssad ni måttam liâ teâđstam. No kâʹčče,
kâʹčče: “Mâiʹd ääkka niõđâž rõssad?” – ”Ääkka niõđâž ij ni mâiʹd, ääkka niõđâž
pâi peeiʹvin da mannuin seârr, kåʹllkåʹđđnjõõzzid kååđđ.” De âʹpet nuʹt-i
jälsteškuäʹtte, jälste, jälste. Âʹpet toʹb da måttam vuâra aalmi-han kâʹl jåått
da teâtt. Mâŋŋa teâđsti di tõid teâđstââll što mâiʹd tõt nijdd rõssad. A pâi
ceäʹlǩǩe, što ääkka niõđâž kåʹllkåʹđđnjõõzzid kååđđ, miõtt-talkknid kâʒʒ,
kåʹllkåʹđđnjõõzzid kååđđ, peeiʹvin da mannuin seârr. Leäi kueʹhtt viillj liâ de
õhtt nijdd lij. Õhtt vuäʹbb lij seeʹst. Di sij koozz vueʹlǧǧe, de puk vuäbbses
poʹhtte põʹrtte. Čääʹʒʒid di muõrid di puk poʹhtte, vuäʹbbes i-ǥõl ni koʹst
jååʹtted. No måttmešt vaʹldde... de liâ čääʹʒʒtää kuâđđam, čääʹʒʒ jeäʹla
kuâddam. Jiijj puäʹtte... kuätta puäʹtte, čuõvv ij kueʹst. Nuʹbb ceälkk: ”Čuõvv
ij kueʹst, leäk-a dõõn... čääʹʒʒ kuõʹddiǩ jiõk?” Nuʹbb ceälkk: ”Mon jiõm kuâddam
čääʹʒʒ.” – ”Na teʹl kâʹl vuäbbam iʹlla go jo čääʹʒʒ jiõk leäkku kuâddam.”
Puõʹtte âʹtte põʹrtte ja mõʹnne čääʹcckaʹlddi luzz. Čääʹccskääll pâi åårr tõʹst
jiõŋ âʹlnn. Stäʹlmmstääll lij välddam tõn niõđ, stäʹlmmstääll niõđ lij välddam.
Näʹde nuʹbb villj näʹde čõõnõõđškuõʹđi. Mii leežž nåkkam peästtõõǥǥid koozz-a
čõõnõõđi, čõõnõõđi. Čõõnõõđi âʹtte jiõčč di tõn nuuʹbb viʹllje ceälkk: ton ååʹn
õõk lueʹštškueʹtted suu tok. Di tut nuʹbb âʹtte lueʹšti, lueʹšti, lueʹšti di
peästtõõǥǥ puʹtte. Ceälkk: ”Mâŋŋa õõk ǩieʹssed mååusat.” Lueʹšti âʹtte di
peästtõõǥǥ puʹtte. Näʹde son mååusat ǩieʹzzškuõʹđi, mååusat ǩieʹzzi, ǩieʹzzi,
ǩieʹzzi, ǩieʹzzi da vuõssmõõzzâst puõʹđi vuäʹbbes. Kââčč, ceälkk: ”Mii vâl lij?”
Ceälkk: ”Teäʹǧǧčuʹǩǩ lij.” Ǩieʹzzi, ǩieʹzzi, ǩieʹzzi teäʹǧǧčuʹǩǩ puõʹđi. ”Mii
vâl lij?” – ”Heävaš lij.” Ǩieʹzzi, ǩieʹzzi, ǩieʹzzi di heävaš puõʹđi. ”Mii vâl
lij?” Rââst peästtõõǥǥ čõõʹcǩi, tõt vuõʹlji eʹpet koozz leežž. Täk puõʹtte kâʹl.
Eʹpet tõt mõõni, mõõni, mõõni tõt villjâs di mõõni väʹst, tok-i mõõni koozz
leežž tõt. De ceäʹlǩǩe što ääkka årra mõõni... ”Mii oummust lij jieʹtt”. ”A mon
jiõm ni vuâmmšõõttâm mååusat tok koʹst vuõʹlǧǧem go... puõʹttem âʹtte ni.” – ”No
mâiʹd ton täättak?” – ”A heäppaž, muʹnne õõlǥči heävaš.” Ääkkaž ceälkk: ”Mõõnžiǩ
tok stallju... Mõõnžiǩ, di kååʹtt heävaš ǩiʹcstež tuu ool de tõn õõk i
väʹldded.” Son mõõni heävašstallju, ǩiiččii, ǩiiččii. Siõm heäppaž ââlǥaž
ǩiʹcsti suu ool, tõn vaaʹldi... ij välddam. Son puõʹđi, ceälkk što: ”Mäʹhtt mon
tõn vääldam ko dõõt occkaž lij čuuʹt.” No son ceälkk: ”Håʹt muʹvddem heävaš
ǩiʹcstež di väʹldded õõk tõn.” De son vaaʹldi, mõõni di heävaš ǩiʹcsti di de son
vaaʹldi, ǩeässti di vuejjli. Vuejai, vuejai, vuejai, vuejai de dõõzz-e
stäʹlmmstääll kuäʹđ ool vuejai, Toʹben uʹrčče päärna ... ”Jeänn’jam puõʹđi.” –
”Mõõnnâd, mõõnnâd mååusat, mon jeänn’jad pooutam, mõõnnâd mõõnnâd.” Päärna
mõʹnne mååusat. Nijdd leäi tõt... võʹll’ji... ij võʹll’jam. Eiʹdde vuõʹlji di
stäʹlmmstääll puõʹđi di suʹst rikstääuta njimsti rââst. Son âʹpet mâʹte vuäđđji
deǥo. Ääkkaž puõʹđi, puk jieʹlličaaʹʒʒin da mõin leežž pååusai, pååusai. Puârrni
di kaggstõõđi, ceälkk: ”Oho kuuʹǩǩ leäm vuäʹđstam.” – ”Leʹjjiǩ tâma vueʹđđed
jeällam mon talkkâm”. Son âʹpet: ”Mâiʹd ooumaž tätt?” A ooumaž tätt eʹpet heävaš
õõlǥči. De son âʹtte mõõni, kuälmad vuâra juʹn mõõni, mõõni de sami siõm heäppaž
ââlǥaž ǩiʹcsti. Na son vaaʹldi tõn, na kâʹl son väldd. Viiǥǥi ääkk årra, ääkkaž
njauksti vuâr sieʹlj di jõnn šõõddi, nuuʹbb vuâra njauksti di vâl šuurab,
kuälmad vuâra di jõnn heäppšen pâi påʹʒʒlõõđi. Ceälkk: ”Tän õõk ǩeässted.” Tõn
ǩeässti de tõin vuõʹlji... Mõõni âʹtte âʹpet tok stäʹlmmstääl kuäʹđ ool. Mõõni
di nijdd tõt pâi võʹll’ji saani ool... Ij, tieʹrmes, tieʹrmes âʹtte lij... Ij ko
villjâs, tõt-i lij tõt kååʹtt ko kuâđđji tõt villj, tõt-i lij. Tõt tõn âʹtte
vaaʹldi, vuejjli âʹtte vuejai, vuejai. Âʹpet uuʹrčsti, uuʹrčsti, uuʹrčsti
stäʹlmmstääll... de suʹst... son šõõddi... son čuäʹjat... mõõni, mõõni, mõõni di
triâŋggân. Ceälkk suu... stäʹlmmstääll... čuäʹjtõõđi triâŋggân, äʹn suu
triâŋggân vaʹldde. ”Tõn ääiʹtest õõk jieʹlled, tõʹst õõk jieʹlled, tõʹst, tõʹst
jiõk õõlǥ jieʹlled, tõʹst jiõk õõlǥ jieʹlled ja tõʹst jiõk õõlǥ jieʹlled,
koummân ääiʹtest õõk jieʹlled, kooumâst jiõk õõlǥ jieʹlled.” Son dõnnääkk, mii
son lij ko toʹb ij lueʹšt jååʹtted. Jälste, jälste âʹtte mõõn kuuʹǩǩ leežž.
Leäi, leäi de son mâânn ǩiččâd tõid aaiʹtid. Mõõni ǩiččâd... Tieʹrmes åårr
pâjspõõđi čõnnum košklõõvvâm, son âʹtte čääʹʒʒ uuʹdi teärmmsa, poorti. Âʹpet
puõʹtte ceäʹlǩǩe: ”Ton čuõppõõllâd õõk.” Ceäʹlǩǩe: ”Ton, vot miʹjjid, vot
miʹjjid i dõõt ... triâŋgg, vot miʹjjid i triâŋgg.” Âʹpet tõn triâŋgâs
vaʹldde... Ij, vuõššân ceäʹlǩǩe: ”Vot miʹjjid vueʹǯǯ”. – ”Jeäʹled cieʹlǩ vueʹǯǯ
mutta triâŋgg.” – ”Vot miʹjjid i triâŋgg, vot miʹjjid triâŋgg.” Triâŋgâs âʹtte
viʹǩǩe di âʹpet jiijj vuõʹlǧǧe. Di son âʹtte mõõni måttam äitta di dõõt heävaš
åårr pâjspõõđi, košklõõvvâm. Tõn pieʹsti di poorti. De leäi, leäi de kuälmad
äitta mõõni di caar nijdd åårr čõnnum âʹpet toʹb. Di tõn poorti di tõt
mättʼti... Tieʹrmes ceälkk što ååʹn õõk, ååʹn õõk väʹldded veäʹšǩǩčåkkam, leeik
ja vieʹččer... ij, viʹlǧǧes reeʹppiǩ. No inn šõõddi, tuk âʹtte vuäđđje puk ...
stäʹlmmstääll... dõõk leʹjje, vuäđđje. Son âʹtte pâi mõõni tõn teärmmaz årra di
tieʹrmes heäppaž ool... Tõt-i vuejjli teâđast heäppšines, di niõđ tõn vaʹldde di
teä vuejjle. Uurči, uurči, uurči, ceälkk, äʹn, äʹn, dõõn leeik vueʹlǧǧee.
Kaarsi, kaarsi, kaarsi lueʹšttleškuätt tõn ääušas, ceeʒʒaž ceälkk: “Piʒʒ pii pii
ton piijžik mon roʹttjam.” Ij, son väʹst vuâlgg viikkâd, väʹst jeäll viikkmen,
puätt tõn reäiʹj mieʹldd. Veäʹšǩǩčåkkam vueʹlǧǧad. Kâʹl son peäss. Âʹpet õiʹdde
vuäǯǯai dõõn reäiʹj. Son vuâlgg, tõid neävveez kuâđđ. Ceeʒʒaž eʹpet-i ceälkk:
”Piʒʒ pii pii ton piijžiǩ mon roʹttjam.” Ij, tät kåirr kâʹl roʹttai, mååust ij
piâzz. ”Äʹn, äʹn kâʹl mon piâzzam,” ceälkk, ”ko dõõn...” Mâiʹd viiǯǯâž. Näʹde
son âʹtte piâzzad ij piâzz di tuk âʹtte teâđast liâ tääiʹben peäʹsse di... Peʹll
šõõddi seeʹst tõt, tõt ooumaž Peʹll. ”Mâiʹd,” ceäʹlǩǩe, ”jiâ pieʹrǧǧe ni
mäʹhtt.” Bieʹss ceälkk: ”Ååʹn õõlǥškuätt dõõt... hiâvted, Peʹll âlgg hiâvted.”
No mäʹhtt. Leʹtt âlgg, čuʹǩǩ âlgg tuejjeed. Čuuʹǩǩ tuejjee âʹtte tõn dââʹst...
Peʹll tõt-i mõõni kuâŋŋa, ceälkk: ”Mâiʹd ooumaž tuejjad.” A ceälkk: ”Mâiʹd...
Peʹll samai vuõrji miʹjjid da jeäʹp ni mäʹhtt vueiʹt. Pella tuejjääm čuuʹǩǩ.” –
”Šurr-a lij ooumaž?” – ”No ij kâʹl leäkku šurr, mâʹte ton, tuu šoora ooumaž lij
nåkkam.” Mõõni, čiiučõõđi da dõnõõǥǥi tõt. ”Joo täʹst kâʹl Peeʹll vueiʹttveʹted
hiâvted,” ceälkk. Âʹpet koozz leežž šõõddi. De âʹpet âʹtte... mõõn sij vâl
leʹjje hoʹhssjam. Na de ååʹn... tõt kuälmad vuâr puõʹđi, de peʹll âʹtte nåkkam-a
lij ooumaž. Leäi, leäi de puõʹđi. Son âʹtte mettõõđi: ”Näʹde ton-õs mõõnsââʹst,
ââʹnat a peʹll ij deʹbe. Ton še mõõnsââʹst. Mon jieʹllem, ton še mõõnsââʹst.”
Bieʹss a ko mâânn, son pâi looʹǩǩid käʹttli di tolljoʹǩǩe vueʹlǧǧii. Nuʹt
pieʹsse tõk, bieʹss hiâvte. Di tõt ooumaž võõidi jieʹllmen, di tut vuäʹbbes di
villjâs. Tõt leäi nåkkam maainâs. Tõn ääiʹj jiõm leʹčče škooulâst. Mij jeäʹp
vuäđče puârast veeʹres põõrtâst. Mon leäm leämmaž määŋg vuâra tuõddrest. Son lij
suukkâm jooǥǥ nuuʹbb peälla. 
