Ha'e ore roju ramo'i ronguare ngo ko'ape , ka'aguy heta . Ha ore te roju .
Ha'e'i ichyrã ou , ha'e neĩ rã teri oiko . Pero ore ropyta . Romba'apo , roñoty
avachi , manduvi , guembe , guembe , umia , opa voi kuri . Ha'e , opa rupi
ka'aguy . Ha'e pero roju ore ko'ape heta roiko . Romba'apo . Ha oreka'aguy
oñemomichĩmba , oñemokyri'ĩmba . Oñemokyri'ĩmba oreka'aguy roñevanga , kyringue
oñevanga aguã rei jepe ndaipovei ma . Pero upeve re ore roñea'ã , opyta aguã
orevy ko'ape ka'aguy , orevy opyta aguã . Upe rire ma kova'e mitã'i ,
cheremiarirõ'i oiko , ojau . Upei roiko upeicha . Kyrĩngue'i romongakuaa peicha
, romba'apo , roñemĩty roñoty avachi hũ'i peicha romongaru . Upei opa ete marã
ka'aguy katu rojeheka ju opaicha ju roiko . Romoĩ mitã oñembo'e aguã jurua rami
. Upearã che chehistoria , historia , che amombe'u mba'e pa che ajapo ra'e ,
mba'e tembiapo pa ajapo . Upei roju , kyrĩngue'i cheremiarirõ tuichapa'i ma ramo
. Ndoroikuaavei ma mamo pa roo ta , ka'aguy gui rogueru ro'u va'erã . Ni
ndaipovei ma tatu , ndaipovei ma kochi , ndaipovei ma guachu . Upei roñea'ã ju
romba'apo mi jevy roñoty peicha , ka'aguy opa ma ramo . Roñoty ro'u va'erã .
Peicha roiko , upei jave py , upe ronguare ou kuri peteĩ jurua kuery , jurua
kuery ou peteĩ ara py ovaẽ kuri ko'ape . Upea ou kuri ore ka'aguy , ore
ka'aguyrã'i kirami'i ome'ẽ aguã , kirami'i ome'ẽ aguã ore roma'etỹ'i aguã ,
oremba'e'i , ha'e py . Upeicha roiko , ha'e ymave ramo , chee chekyri'ĩ ronguare
upecha e'ỹ va'ekue ri . Heta oĩ ka'aguy mi . Ka'aguy heta oĩ upepe ro'u va'erã ,
heta oĩ va'ekue , tembi'u mi , cho'o . Upe ronguare ni vaka ro'o ore ndoro'ui
teri . Ha upei ko'agã katu opa oregui upea . Ko'apy roju rire ma , ou kuri
cheñora , Patricia Madre Tierra oje'ea . Upea kuri ou orepytyvõ'i . Upecha vy
teĩ ko ore roñea'ã apy , romba'apo pecha . Ha'e chee ave amba'apo upecha , pende
reve ko'agã ndee reju upearã ju . Ha'e cheremiarirõ'i kuery oja ramo'i va'e pe
guarã . Tembiapo'i jajapo , ñamba'apo'i . Upea arovy'a . Cheru Tupã rembiecha py
, pecha aiko . Chee aa opy rupi , opy areko avi . Mba'echa vy nda'u
cheremiarirõ'i kuery ñevanga reko mi amoñemonã eravy-ravy'i ri nda'u . Ha'e a
rupi chee aiko opy rupi . Ha'e rami ma vy ndee reju ko'agã . Jajapo tembiapo mi
, agã guarã , agã , chee ha'a mi ma rire jepe cheremiarirõ'i kuery oja ramo
ramo'i va'e pe guarã . Oreayvu ete'i ore roñembo'e mi , roporaei , ore
ñembo'ete'i oikuaa aguã , oreayvu ete'i , orerembi'u ete'i ho'u aguã , ho'u
kuaa'i ju aguã . Gueno pea peve rãe'i cheayvu . Ore ore kuery ko peicha
ñemongeta rojapo ramo , ndoro'ui yy . Ha'e orojapo tembiapo ramo yy ndoro'ui .
Porque ko'ava ndaa'ei tembiapo rei . Ha'e tembiapo porãina pea . Ha'e chee
peicha vy mavoi py ichupe kuera añemoñe'ẽ . Opy rupi aguapy mi rire aju pyareve
ramo akay'u a'i py añemoñe'ẽ remiarirõ'i kuery pe opy rupi chemoirũ va'ekue pe .
Ha'e che upecha vy ka'ay ha'u jave , cheayvu katu ichupe kuera . Amombe'u
mba'eicha pa oiko arã , mba'e pa ndojapoi arã , mba'e pa ndo'ui arã , mba'e pa
ho'u arã . Porque ore upecha orechy , orejaryi orereroayvu va'ekue . Upecha
guare vy chee pecha cheremiarirõ'i kuery pe areko . Aipota gui omoinge iñakã me
tembiapo porã , ikatu aguãicha omombyta ikorachõ me pensamiento porã , ha'e
opyta aguã ichupe kuera iñakã me mba'e pa ha'e ichupe kuera , oguerokakuaa aguã
, okakuaa porã aguã , hechaĩ aguã , oñevanga porã aguã , oñevanga ijyvate
peve-peve ogueroñevanga aguã , pe guete rekoachy mi . Ha'e rami ma vy che
chememby kue'iry pe kyri'ĩ reve aroayvu . Kyri'ĩ reve aroayvu mba'eicha pa oiko
arã , mba'e pa ojapo arã . " Aromeno ko'agã ka'aguy opa ma ", ha'e'i ichupe
kuery . Ha'e javive cheremiarirõ'i pe aroñe'ẽ ñande ñama'ety'i arã , ñañoty'i
arã avachi hũ'i , opa ma ramo ka'aguy rupi , ka'aguy opa ma ramo . Ñañoty'i arã
guembe , ha'e . Ha'e rami vy chee pecha areko , ore orekyri'ĩ my , orechy ,
orejaryi pecha orereko va'ekue . Aroñoty'i ma vy avachi'i opy rupi guarã , ha'e
guembe ijaju'i ma , hi'aju ma , ijavovo'i ma okuapy ma ramo , opy rupi guarã avi
, cheremiarirõ'i kuery pe aru . Upea ko ñandejara Tupã oeja yvy py , yvy
rekoachy py , yvyra re oeja omoiny , ja'u va'erã . Tupã ojapo va'ekue upea ,
avachi ha'e avi . Ha'e rami ma vy chee ha'e ichupe kuera , ichyrã kuery pe ,
mba'eicha pa oiko arã , mba'e pa rojapo arã . Aroike mi opy rupi pono pe chereko
omokañy . " Mbegueve-gueve rupi " he'i va'ekue cheru " jaje'apa 'rã ". Aỹ ko
ndapechai poteri mba'eve , ndapechai teri , jurua ramingua . Jurua kuery ,
ko'agã jurua ete , jurua ete jaecha pokã-pokã , ijayvua Guarani me jaecha . "
Upea agã jaikuaapa arã jurua ayvu reko agã ", he'i va'ekue cheru . " Ha upei agã
te tiempo jave a ramive , mondo ipukuve ovy-ovy a ramive , jaecha arã iguarani
e'ỹ rei'i va'e ", he'i va'ekue cheru . Ha'e va'e re " nememby kue'iry ,
neremiarirõ'i kuery pe eekombo'e porã'i ke erekovy " he'i ague rami , aỹ
cheremiarirõ'i chemoirũ oiny . Chee cheru he'i va'ekue ajapo , chetuva rekoachy
yvy py . Cheapoare chetuva upecha chereroñe'ẽ va'ekue . Ha'e vy teĩ ko ore
ñemongeta mi rojapo ramo , ore romombe'u mba'eicha pa oñevanga mi arã , mba'e
ñevanga reko py pa oiko arã . Mokoĩ ñevanga reko ma aỹ jareko ha'e jepi ichupe
kuera ajeve rã mokoĩ teko , jaraa porã arã peteĩ jokota re porã peteĩcha jaraa
porã arã , ñandereko , ñanerembiapo , ha'e . Pecha jurua kuery rami oñembo'e ta
va'e re aipoa'e , porque chee cheguaimĩ'i ha'ora aa arã pende gui , ha'e aa rire
cherakykue py , chee cherembiapokue mi pono pemokañy . Jurua rami tembiapo reko
pereko vy jepe , opy rupi ani penderecharãi , ha'e jepi pendevy . Ko'agã ndevy
pe ha'e ainy chepi'a'i , ereikuaa aguã , erendu aguã . Mava'e nda'u
cheremiarirõ'i cherembiapo oguereko mi erekovy ? Kuña va'e , kuña'i va'e , ha'e
ava'i va'e ave nda'u ? Mava'e oikuaa pota ? Ha'e a rupi chee aiko . Upea peve
rãe'i , cheayvu . Chee ko , mbyky'i ete'i cheayvu ju ta . Ha'e , ore ko roguapy
rojapo ñemongeta . Ñanderu Tupã oecha . Ha'e kyrĩgue'i apy oiko va'e pavẽ'i me ,
ñaneñe'ẽ rekoachy mi pecha amoñendu va , aipota ha'e pavẽ oendu . " Añete he'i
po ra'e chejaryi ." " Ñande , ñanderayvu ra'e , añete'i po ra'e ñande , ñandevy
pe oña'ã oikovy , chejaryi ." He'i aguã rami aipota omoñendu imoiny , oendu aguã
, oikuaa aguã , ñanerembiapo , ñande mokoĩ'i pecha jajoguereko , ikatu arã ha'e
kuery ojopy avi ñanerembiapo mi oiko ja'e ague'i rami , ojapo ñande ñandepy'a
ñeñandu pe jareko va . Mba'echa pa ñande jaiko ? Ñande ko kova'e re ñaikotevẽ .
Ñanderuvicha , cacique oikotevẽ kova'e re . Ha'e pavẽ ñandejaryi kuery
pendejaryi kuery oikotevẽ kova'e , kova'e tembiapo ñaroña'ã erekovy va'e re ,
ha'e va'e re tove arã . Ñanderu Tupã , ñanerembiapo mi tojapouka rekovy ! Jurua
kuery rei'i ikuai rã jepe , jurua kuery reve'i pecha ñandeayvu rã jepe , tove
tojapouka porã'i ñandevy , ñandevy pe guarã , pendevy pe guarã , kyrĩgue'i oja
ramo'i va'e pe guarã . Ha'eve ma cheayvu agã remoñendu mi ta agã ,
cheremiarirõ'i kuery pe , chememby'i kuery pe toendu mi agã mba'e pa ha'e . 
